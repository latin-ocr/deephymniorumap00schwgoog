.-·¹4-·

iussum perficeretur, respondisse, sed potuisse chorum ipsis
verbis, quibus iuberet, iussa praestare. Sed causa ad re-
futandam Weckleinii sententiam ceterorumque allata mihi
satis esse non videtur. Nam praeterquam quod solius
coryphaei cantum respicit, cogitandum est etiam per alias
partes fabularum, ut per dialogos quos habent actores inter
se, aut actores cum coryphaeo, chorum „oscitari“, pedes
autem manusque num ibi moverit, id est saltaverit, minime
exploratum esse. Sed omnino probabilitate carere puto eam
sententiam primum propter formam totius parodi: ut primam
eius partem a coryphaeo pronuntiatam certum, tertiama
toto choro cantatam verisimillimum est, ita valde aptum
videtur statuere hanc mediam partem ab illis quam maxime
diversam aliter atque illas esse pronuntiatam. Deinde autem,
ubicunque inveniuntur ephymnia in carminibus choricis tam
antiquis temporibus quibus poemata etiamtunc conficiebantur
magis ut decimarentur, canerentur, ederentur quam ut lege-
rentur, atque quibus servandae cum antiquo more antiquae
canendi rationis facultas erat, hanc retinebimua quoad quis
eam plane a loco abhorrere nobis demonstraverit3 id quod
vix hic timendum est. Equidem Weckleinio, Muffio, Arnoldtio
assentiri hic non dubito. Eos enim qui succinant eundem
semper chorum universum esse non deinceps tres chori
ordines, ut Hermann vult — ex analogia concludo canta·
tarum ab uno eodemque (vel unis eisdemque) strophae,
antistrophae, epodi. Praestare autem ut credam statuere
cantavisse has coryphaeum solnm quam maiorem chori
partem adducor eo quod nescimus, ex quibusnam (quot et
qualibus) choreutis 33 pars constare potuerit, nisi forte
Hermanni nimis artificiosam distributionem probamus, qui
· trium chori ordinum eos, qui medium locum teneant, simul
eas canere existimat. Contra et metrica forma (versus
longiores maxime dactylici) et facti narratio aliquantum
rationi epici carminis similes sunt, ut Homericum modum
pronuntiandi epica carmina, quae illis antiquissimis tem·
poribus ab uno cantore cantari solebant, hic introducere

 

